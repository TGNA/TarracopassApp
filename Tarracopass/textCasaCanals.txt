
<title>Casa Canals</title>
La Casa Canals, emplaçada entre el passeig de Sant Antoni, el carrer Granada i la plaça de Sant Antoni, és una de les poques cases senyorials de Tarragona que s’ha conservat amb integritat fins els nostres dies. És un habitatge noble d’època moderna, del mateix estil que la Casa Castellarnau. Es dóna la circumstància, però, que està edificada aprofitant la muralla romana construïda durant la segona meitat del segle II aC i que a la primera planta hi ha restes d’una casa del segle XIV. A més, hi ha un refugi de la Guerra Civil. El visitant pot gaudir de la planta noble, del jardí i de la terrassa amb una vista privilegiada, situada damunt de les muralles. La segona planta està habilitada com a sala de conferències, mentre que les plantes superiors allotgen diferents exposicions temporals.

Font: http://tarragonaturisme.cat


