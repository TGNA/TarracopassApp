
<title>Portal de Sant Antoni</title>
El Portal de Sant Antoni és una de les portes de les muralles de Tarragona, en la cara que dóna al passeig de Sant Antoni. Al contrari de la creença habitual, no és una porta romana, ja que es va construir l'any 1737 en estil barroc. El material és pedra de la Savinosa amb aplicacions de marbre. A sobre de l'arc de mig punt, hi ha l'escut de Felip V d'Espanya, flanquejat per lleons. A la clau de volta de l'arc, hi ha l'escut de Tarragona. Als costats de la porta hi ha dues pilastres amb trofeus militars a l'estil romà. També hi ha les inscripcions: "ESTA OBRA SE HIZO REINANDO ... MONA ... EL ...." i "SIENDO GOVERNADOR DESTA PLAZA DON JUAN DE PRADO AÑO 1737".

Font: http://ca.wikipedia.org